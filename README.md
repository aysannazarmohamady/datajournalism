# **"The Story That Data Tells"** by Aysan Nazarmohammadi
**«برای همۀ علاقه‌مندان به نوشتن، روزنامه‌نگاری، علم داده و علوم کامپیوتر»**

مقدمه

برای من البته سفر هیجان‌انگیز آشنایی با روزنامه‌نگاری داده خیلی اتفاقی شروع شد؛ از چند سال قبل به داده‌کاوی علاقه‌مند شدم، نه‌چندان اتفاقی خبرنگار شده بودم و درحالیکه تلاش می‌کردم به‌نحوی این دو فضای به‌ظاهر بی‌ربط رو به هم وصل کنم، با راهنمایی دوستانم در «پیوست» دریافتم که حوزه‌ای وجود داره با عنوان «روزنامه‌نگاری داده»!    
اما به هر حال قوانین احتمال هم گویای این هستند که برای کم‌تر کسی ممکنه این سلسله اتفاقات غیراتفاقی رخ بده و به همین دلیل تصمیم گرفته‌ام این داکیومنت درخصوص آشنایی با روزنامه‌نگاری داده یا دیتاژورنالیسم رو برای کسانی بنویسم که ممکنه مثل گذشتۀ من هنوز نمی‌دونن چطور فضاهای بی‌ربط ذهن‌شون رو به هم ربط بدن، یا دربارۀ روزنامه‌نگاری داده شنیدن و علاقه‌مندند بیشتر بدونن یا به هر دلیل دیگه‌ای علاقه‌مندند بدونن دیتاژورنالیسم چیه، از کجا اومده، چه کسانی ازش استفاده می‌کنن، چطور ازش استفاده می‌شه، و...

![image](https://github.com/aysannazarmohamady/datajournalism/assets/30371881/d50b261e-b3ee-44f4-b1d5-2f1365914b0a)

**تاریخچه: روزنامه‌نگاری داده چگونه متولد شد؟**


*[حین نوشتن این داکیومنت برای اولین خوانندگان، این پرسش به وجود اومد که بهتر نبود می‌گفتی اصلاً داری از چی حرف می‌زنی؟ این شد که در ویرایش‌های اولیه، به بخش ابتدایی تاریخچه تعریف روزنامه‌نگاری داده رو هم اضافه کردم. بنابراین...]*

آنچه ازش به عنوان «روزنامه‌نگاری داده» یا "Data journalism" یا "data-driven journalism" یا به اختصار "DDJ" یاد می‌شه، یک حوزۀ بین رشته‌ای‌ست که در واقع از داده‌های ساختاریافته مثل جدول‌ها یا داده‌های بدون ساختار مثل عکس، فیلم و... به عنوان هستۀ اصلی داستان‌سرایی استفاده می‌کنه. 

تصور می‌کنم از زمانیکه بشریت نوشتن رو آغاز کرده، از داده‌ها هم برای نوشتن استفاده کرده. اما جمع‌آوری، فیلتر کردن، تمیز کردن و تجزیه و تحلیل داده‌ها در مقیاس بزرگ‌تر در واقع زمانی ممکن شد که اولین کامپیوترها متولد شدند. با این حال متخصصان حوزه‌ی روزنامه‌نگاری داده، آغاز این علم (فن) رو از سال 1952 در زمان برگزاری انتخابات امریکا و توسط شبکۀ CBS با انگیزۀ پیش‌بینی نتیجۀ این رقابت با کمک کامپیوترها می‌دونن. هرچند گفته می‌شه که اون‌ها هم در واقع اصلاً از داده‌ها در کارشون استفاده نکردن و آغاز روزنامه‌نگاری داده در حقیقت از سال 1967 بوده؛ زمانیکه روزنامه‌نگاری به نام "Philip  Meyer" (مشغول در "Detroit Free Press") برای تحلیل یک نظرسنجی از ساکنان دیترویت ازش استفاده کرد. سرنوشت روزنامه‌نگاری داده بعد از در سکوت ماند تا اینکه چند دهه بعد، در بریتانیا گاردین از برخی رویکردهای مشابه روزنامه‌نگاری داده، با اشاره به فعالیت‌های مایر در این زمینه، برای تحلیل و بررسی شورش‌های نژادی استفاده کرد. [1]

![image](https://github.com/aysannazarmohamady/datajournalism/assets/30371881/0f7e3460-2c3c-4a2f-a198-3386a637cab2)

دنبال کردن روزنامه‌نگاری داده توسط ژورنالیست امریکایی هم در سال 1967 متوقف نشد؛ مایر در دهۀ 1970 با خبرنگارانی از فیلادلفیا در زمینۀ تجزیه و تحلیل الگوهای مجازات در سیستم دادگاه محلی و همچنین در زمینۀ تحلیل و بررسی سوابق ارزیابی دارایی فعالیت‌هایی انجام داد. او کتابی هم با نام «روزنامه‌نگاری دقیق» (Precision Journalism: A Reporter's Introduction to Social Science Methods) نوشته که در آن استفاده از تحلیل پایگاه داده و روش‌های تحقیق اجتماعی رو در گزارش توضیح داده. 

![image](https://github.com/aysannazarmohamady/datajournalism/assets/30371881/2c4d37a0-20fe-468a-bdf3-ebfa57fa6a17)

شاید رفتن به سمت روزنامه‌نگاری داده توسط روزنامۀ بریتانایی رو بشه دلیلی بر وضعیت فعلی این علم (فن) دونست؛ چراکه حالا دانشگاه‌‌های کشور انگلستان به شیوه‌های بسیار تخصصی به این حوزه می‌پردازند و استادان انگلیسی نیز از نام‌های پیش رو در این حوزه هستند. 


*[خوشبختانه مواجهه با این افراد پیش‌رو چندان هم سخت نیست. چند ماه از اینکه حوزۀ روزنامه نگاری داده رو شروع کردم، گذشته بود که مکاتبۀ علمی با این افراد رو آغاز کردم. از جمله آقای پاول برادشاو (Paul Bradshaw) استاد دانشگاه بیرمنگام انگلستان و نویسندۀ کتاب «تاریخچۀ روزنامه‌نگاری داده» ("The history of data journalism") که به‌عنوان یک روزنامه‌نگار بریتانیایی در حوزۀ روزنامه‌نگاری داده پیشگام شناخته می‌شه. احتمالاً در بخش‌ دیگه‌ای نقدهایی از او بر برخی گزارش‌هام رو خواهید خواند.]*

![image](https://github.com/aysannazarmohamady/datajournalism/assets/30371881/b6942ff1-14d7-4a6e-87a4-71ba8e73c042)

با این حال، فقط تعداد کمی از روزنامه‌نگاران تا اواسط دهۀ 1980 از تکنیک‌های تحلیل داده در روزنامه‌نگاری استفاده کردند تا این که الیوت جاسپین امریکایی با تحلیل داده‌ها در روایت‌های ژورنالیستیش این علم (فن) رو بار دیگر به رسمیت شناخت. او بعد از دریافت جایزۀ پولیتزر برای گزارشی به سبک سنتی دربارۀ فساد اتحادیه‌های کارگری، از دانشگاه کلمبیا برای استفاده از داده‌ها در ژورنالیسم بورسیه تحصیلی گرفت. در انتهای دهۀ 1980، حدود 50 روزنامه‌نگار دیگه در سراسر امریکا که اغلب هم با مایر یا جاسپین در این زمینه مباحثه‌ و مشورت داشتند، شروع به استفاده از تجزیه و تحلیل داده‌ها برای گزارش‌های خود کردند. [1]


در این بین نباید از بعضی فعالیت‌های جسته و گریختۀ دیگه در این زمینه غافل شد. برای مثال در سال 1849، "New York Tribune" نموداری در یکی از گزارش‌هاش منتشر کرد که میزان مرگ و میر ناشی از وبا رو توضیح می‌داد.

در دهه‌های 70 و 80، زمان کار روی ماشین‌های محاسباتی ارزان‌تر شد و پردازش داده‌ها آسان‌تر و از اون پس تعداد پروژه‌هایی که به عنوان روزنامه‌نگاری داده یا روزنامه‌نگاری داده‌محور شناخته می‌شن، افزایش پیدا کرد. [2] 


اما پیدایش هوش مصنوعی کار را برای روزنامه‌نگاران داده از پیش خیلی آسان‌تر کرده است. آن‌ها حالا دیگر از هوش مصنوعی برای مدیریت داستان‌سرایی، ردیابی منابع داده‌های دریافتی و به روز نگه داشتن داستان‌های منتشرشده در وب استفاده می کنند. پروژۀ Arc واشنگتن پست و استودیو Quartz AI هر دو از جمله دستاوردهای اخیر روزنامه‌نگاری داده هستند که این فناوری را به اندازۀ کافی برای همۀ افراد در اتاق خبر آسان کرده‌اند.

ادامه دارد...



...


منابع:
1. datajournalism.com/read/longreads/the-history-of-data-journalism
2. pinardag-1.gitbook.io/datajournalism/3.what-is-data-journalism-origins-of-data-journalism
