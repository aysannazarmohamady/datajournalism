# **"The Story of Storytelling with data"** by Aysan Nazarmohammadi
**«برای همۀ علاقه‌مندان به نوشتن، روزنامه‌نگاری، علم داده و علوم کامپیوتر»**

مقدمه

برای من البته سفر هیجان‌انگیز آشنایی با روزنامه‌نگاری داده خیلی اتفاقی شروع شد؛ از چند سال قبل به داده‌کاوی علاقه‌مند شدم، نه‌چندان اتفاقی خبرنگار شده بودم و درحالیکه تلاش می‌کردم به‌نحوی این دو فضای به‌ظاهر بی‌ربط رو به هم وصل کنم، با راهنمایی دوستانم در «پیوست» دریافتم که حوزه‌ای وجود داره با عنوان «روزنامه‌نگاری داده»!    
اما به هر حال قوانین احتمال هم گویای این هستند که برای کم‌تر کسی ممکنه این سلسله اتفاقات غیراتفاقی رخ بده و به همین دلیل تصمیم گرفته‌ام این داکیومنت درخصوص آشنایی با روزنامه‌نگاری داده یا دیتاژورنالیسم رو برای کسانی بنویسم که ممکنه مثل گذشتۀ من هنوز نمی‌دونن چطور فضاهای بی‌ربط ذهن‌شون رو به هم ربط بدن، یا دربارۀ روزنامه‌نگاری داده شنیدن و علاقه‌مندند بیشتر بدونن یا به هر دلیل دیگه‌ای علاقه‌مندند بدونن دیتاژورنالیسم چیه، از کجا اومده، چه کسانی ازش استفاده می‌کنن، چطور ازش استفاده می‌شه، و...

![image](https://github.com/aysannazarmohamady/datajournalism/assets/30371881/d50b261e-b3ee-44f4-b1d5-2f1365914b0a)

**تاریخچه: روزنامه‌نگاری داده چگونه متولد شد؟**

تصور می‌کنم از زمانیکه بشریت نوشتن رو آغاز کرده، از داده‌ها هم برای نوشتن استفاده کرده. با این حال متخصصان حوزه‌ی روزنامه‌نگاری داده، آغاز این علم (فن) رو از سال 1952 در زمان برگزاری انتخابات امریکا و توسط شبکۀ CBS با انگیزۀ پیش‌بینی نتیجۀ این رقابت با کمک کامپیوترها می‌دونن. هرچند گفته می‌شه که اون‌ها هم در واقع اصلاً از داده‌ها در کارشون استفاده نکردن و آغاز روزنامه‌نگاری داده در حقیقت از سال 1967 بوده؛ زمانیکه روزنامه‌نگاری به نام "Philip  Meyer" (مشغول در "Detroit Free Press") برای تحلیل یک نظرسنجی از ساکنان دیترویت ازش استفاده کرد. سرنوشت روزنامه‌نگاری داده بعد از در سکوت ماند تا اینکه چند دهه بعد، در بریتانیا گاردین از برخی رویکردهای مشابه روزنامه‌نگاری داده، با اشاره به فعالیت‌های مایر در این زمینه، برای تحلیل و بررسی شورش‌های نژادی استفاده کرد. [1]

![image](https://github.com/aysannazarmohamady/datajournalism/assets/30371881/0f7e3460-2c3c-4a2f-a198-3386a637cab2)

دنبال کردن روزنامه‌نگاری داده توسط ژورنالیست امریکایی هم در سال 1967 متوقف نشد؛ مایر در دهۀ 1970 با خبرنگارانی از فیلادلفیا در زمینۀ تجزیه و تحلیل الگوهای مجازات در سیستم دادگاه محلی و همچنین در زمینۀ تحلیل و بررسی سوابق ارزیابی دارایی فعالیت‌هایی انجام داد. او کتابی هم با نام «روزنامه‌نگاری دقیق» (Precision Journalism: A Reporter's Introduction to Social Science Methods) نوشته که در آن استفاده از تحلیل پایگاه داده و روش‌های تحقیق اجتماعی رو در گزارش توضیح داده. 

![image](https://github.com/aysannazarmohamady/datajournalism/assets/30371881/2c4d37a0-20fe-468a-bdf3-ebfa57fa6a17)

شاید رفتن به سمت روزنامه‌نگاری داده توسط روزنامۀ بریتانایی رو بشه دلیلی بر وضعیت فعلی این علم (فن) دونست؛ چراکه حالا دانشگاه‌‌های کشور انگلستان به شیوه‌های بسیار تخصصی به این حوزه می‌پردازند و استادان انگلیسی نیز از نام‌های پیش رو در این حوزه هستند. 
*خوشبختانه مواجه با این افراد پیش رو چندان هم سخت نیست. چند ماه از اینکه حوزۀ روزنامه نگاری داده رو شروع کردم، نگذشته بود که مکاتبه با این افراد رو آغاز کردم.* 

ادامه دارد...



...


منابع:
1. https://datajournalism.com/read/longreads/the-history-of-data-journalism
